444                                      HENDRIK BRETON, 31 mei 1770

fol 801-803.

Om deze van ons verwijderde menschen weder tot Compagnies belangen over
te halen heb ik niet verzuimt al wat mogelijk was aan te wenden en om de bin-
nenlanden, daar de alfoers radja van Sahulau mij zelfs betuigt heeft dat specerij-
bomen groeien en van dewelke mij door denzelven op den 28 november 1768 bij
aanwezen te Elipapoetij ook eenige vrugten g’intrageert zijn, die hij verklaarde
in zijn district geplukt te hebben, eens exact te laten doorsnuffelen, heb ik met
veel moeite door het canaal van den braven regent van Caybobo in de maant
october des gepasseerde jaars een algemene lantvergadering (bij den inlanders
Sanirie genaamt) op Cerams binnencust aan de revier Waysarissa laten beleggen
ten eynde alle de alfoerse en Ceramse strandregenten van Caybobo te Amahey
en van Tanoenoe tot Nonialij bijeen te krijgen en hun door geschenken tot de
extirpatie te disponeren, mitsgaders mij met dat oogmerk in perzoon derwaarts
begeven.

Het voorgevallene in de vergadering en gedurende mijn verblijf ter dier plaat-
se kan Uw Ed. in zijn omstande beschreven vinden bij het deswegen gehouden
dagregister, ten vervolge van 'twelke maar enelijk aanmerken zal dat, schoon
in die bijeenkomste veel meer berg- en strandvolkeren gecompareert zijn dan in
de jaaren 1716 en 1717, ik nogthans, mits een gedeelte der alfoeren uit hoofde
met de volkeren van Caybobo in vijantschap leven absent gebleven zijn, mijn
voornemen niet na genoegen ter uitvoer heb konnen brengen; weshalven van ge-
voelen ben een zodanig vergadering wel andermaal beroepen en daarin eerst op
de vereniging der twistende parthijen en dan op de extirpatie aangedrongen
dient te worden. Want zonder dat dit een en ander eerst effect sorteert, is ’t een
absolute onmogelijkheid om de specerijbomen, die de alfoeren in en omstreeks
hunne negorijen cultiveren, in der minne te vernielen en door de ontoegankelijk-
heid der steile gebergtens nog minder om hun tot het permitteeren der extirpa-
tien met gewelt te dwingen. Dus kan ik ook niet nagaan Uw Ed. ten aanzien van
de lantstreken Tawale Malay en Oeri Malay reusseren zult, tenzij den op den 18
dezer alhier g’arriveerde radja van Sahulau, onder wien dezelve gehoren, zijne
adjude daartoe verleent en om daarvan verzekert te zijn, agtte ik niet ondienstig
dien regent door den radja der onder het comptoir Saparoua sorterende negorij
Nollot, die met hem bekent en op die plaatsen geweest is, hoe eer hoe liever tot
nakoming zijner belofte nader aangespoort, tegen het vertrek der hongijvloot
nogmaals herwaarts g’inviteert en onder belofte van enige persenten tot aanwij-
zing der bomen aangemoedigt wort. Waarna de vernieling derzelve gevoegelijkst
geschieden kan onder de hongij - - -

(De hongi om het eiland Ceram; wellicht moet men eens in de drie jaar
rechtstreeks met de hongi naar Oost-Ceram varen; de wachtposten te Nanat en
Henetelo zijn reeds ten tijde van Fockens ingetrokken; de post te Saway dient
ter bewaking tegen aankomst van vreemde handelaars en tegen de aanspraken
op dit gebied van de sultan van Bacan; wanneer men op Manipa en Saway een
negotiekantoor zou willen beginnen, moet men daar een assistent aanstellen)

23. VOC 3299 fol. 840-915.
