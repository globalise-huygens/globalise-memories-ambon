ARTUS GIJSELS, 1621                                                                                            23

platte buers heeft ende sij drie jaren te vroech geboren sijn.

Sij ontfangen oock tol van alle die arriverende joncquen, soo Javanen, Ma-
cassaren ende Malayen. Den selven tol wort oock gemployeert als vooren, daer
dese orangcays ongetwijfelt met al een vette mont off hebben.

Wanneer d’orangcays voor haer off de stat eenich vaertuych coopen, die beta-
len d’orangcays meest selver; doch soo, dat d’arme boeren altijt yets tot de beta-
linge desselfs moeten opbrengen. In somma, hoe’t gaet off niet, sij ringelooren
den boer soo veel als se connen, soodat het schijnt dat de boeren door alle con-
treyen des werelts de fock moeten uut houwen.

Deese arme boeren en vermogen niet, wanneer haer nagelen gepluckt hebben,
in onse logie deselve te coomen vercoopen: sulckx doende, geschiet met groote
vreese; noch veel minder aen de vremdelinge, die daer met eenige joncquen coo-
men, off loopen risicquo van ’t haer te verlisen, gemerckt de orangcays de pro-
fijten selve liver hebben: want soo rasch si contant hebben, senden daedelijck
haer slaven naer boven met gelt, cleeden ende andere coomanschap, dat bij de
vremdelingen is te vinden ende daer dienstich, waerop sij dicmaels meer off min
als 25 percento advance hebben, soodat de arme boeren niet weynich van haer
geplaegt en sijn, dat sij al geduldich lijden, niet anders wetende of ’t en hoort
SOo.

Wanneer dese arme boeren te merkt comen op de hooftplaetsen, daer gemeen-
nelijck een baleew staet, daer de orangcays op sitten, alwaer meede mogen sitten
off compaereren gemeene lieden van aensien, als dan worden gemeennelijck de
marnignes, dat sijn haer boden, gecommitteert, ofte imant van de orangcays
kinders, omme de ronde te doen over de merckt met een wan, in voegen of sij
met de bedelsack lopen; eyschen wat van ider mans- ende vroupersoon op de
merckt sijnde, soo van fruyt, sirij, pinangh ende taback, dat sij dan gesamender-
hant met maelcanderen sitten opeeten ende daer met haren buyck vullen.

Haer maniere van doen in’t administreren van hare rechten.

Weynich wort er onder haer recht geadministreert, ja wanneer op haer maniere
recht doen, mach men’t met recht wel onrecht noemen. De meeste justitie die
sij doen, is over swangies ofte toovenaers, die sij der onder haer veel hebben;
man ofte vrou, wie’t is die met sulcks belast wort, gaender seer licht meede door;
namentlick, soo der in’t minste opsprake op is, ofte voor een swangie befaemt,
sonder haer daer weynich over te informeeren, strijcken sententie, sonder hier
over de pen op’t pampier te setten ofte veel woorden den hals te breken.

Den delinquant dus verwesen sijnde, gaen met hem naer’t strant; aen’t water
sijnde, smijten hem alsoo een sagosagow ofte twe in’t lijff, daer naer den delin-
quant voorts van leven ter doot brengende met hunne swaerden. Dit gedaen sijn-
de brengen s’hem met een prau in zee, laten hem drijven of sincken, soo ’t dan
gevalt; hiertoe en is geenen beul off scerprechter, maer een ider die wil, ja des
orangcays kinders schenden hun handen aen dees misdadige; namentlijck sijn
partij seer wreet ende tijrannich. Den misdadigen, dat wonder is om sien, met
een goet gelaet, ’tsij schult heeft ofte niet, naer een geordonneerde plaetse gaet,
daer hij sijn recht ontfangt, hebbende een dubbelt oortgen taback in de mont;
’tselve op sijnde, eyscht wederom een ander tot dat sijn ure gecomen is.

’t Meeste en ’t wonderste is van de vrouwen, die weynich ofte geen mentie en
