30                                                      ARTUS GIJSELS, 1621
Van haer huyshouden, handel ende wandel.

Haer negerijs, dat sijn steden ofte dorpen, sijn in Amboyna naer der swarten
aert ende manier redelickerwijs wel versien van huysgesinnen, soodat se gemen-
lijck al weynich min off meer als hondert ende hondert vijftich huysgesinnen
sterck sijn, uutgesondert de hooftplaetsen, daer gemeenlijck de merckten gehou-
wen worden, sijn wel van 800 ende meer huysgesinnen, soodat alle de plaetsen
niet effen groot en sijn.

(Al het bouwmateriaal voor de huizen komt uit het bos)

fol. 18-25.

Ter plaetse daer’t mercktdagh is, comen d’inwoonders van allen canten, soo met
prauwen, die eenighsins verre gelegen sijn, als andere te voet uut het geberchte,
dat seer hooch is, daer sij dicmaels met soo geringen waer vandaen comen, dat
men om twintich mael soo veel waerde den wech niet en soude willen gaen. Som-
ma, een ider brengt dat hij te vercoopen heeft, soo van visch, hoenders, clap-
pers, bannannes, touwack, arack, kielang, diversche fruyten. Dammers off hare
kaerssen, sijn groene bladeren gevult met een gomme, seer wel rieckende, die
ongetwijfelt in Patria wel begeert souden wesen; vorts erten, boonen, limoenen
van alle sorten, dunnen suycker off goela, sierij pijnangh, diversche vremde
cleeden ende andere waren, te lanck om verhalen; in somma, van alles dat daer
valt opt ’t lant, soodat een huyshoudende persoon daer genoech sijn gerieff can
becomen, soo maer gelt heeft.

In dese contreyen sijn de vrouwen lastdragende esels; comen met heele trou-
pen van boven ’t geberghte naer de merckt, sijnde een part soo geladen met pij-
nang, potten, pannen, visch ende van alles, dat wonder is hoe sij’t dragen con-
nen, soo in’t gaen als in’t keeren; ja hebben dicwils een mande sagouw op den
hals, dit is haer broot, sijnde noch meel gelijck, wegende wel dertich ofte veer-
tich pont swaer, daer sij de bergen mede op ende aff moeten. Met desen last en
bemoeyen haer de mans niet, gaen maer slechts achter haer vrouwen, die se be-
waren met schilt ende swaert voor schelmen off roovers; doch al is't dat het
plaetsen sijn daer men geen vrees voor en behoeft te hebben, soo volgen sij dese
sleur effenwel, soo niet mochten anders gedeelte van desen last op haren hals
crijgen etc.

De manspersoonen gaen off comen mede wel op de merckt, doch veel ende
meest tot bewaringe van hunne vrouwen, oock eenige om een praetgen te mae-
ken, sommige om te kijcken ende te gapen, gelijck het in Nederlant oock ge-
schiet. Sij brengen oock veel met prauwen visch aen de merckt, oock van boven
van’t geberchte touwack, sagouweer, kielangh ende arack, oock wel verckens
gecoockt, gedroocht ende levent, als mede couthen'', dat geen mooren cost en
is, over sulcks ’tselve sonder wete van de orangcays ende papen moeten brengen
off soude in boeten vervallen. Dit sijn diegene die men al meent dat mooren sijn,
daer hier naer breeder af sullen spreken.

Sij en hebben geen eygen munt om mede ter merckt te gaen, soodat se haer
moeten behelpen met vreemde munte. In alle dese quartieren sijn de Chineesche

11. Betekenis onbekend.
