26                                                                                           ARTUS GIJSELS, 1621

grooter mooren als eenige off veel casteels Amboynesche christenen sijn. Wey-
nich sijnder die rechte professie van’t moordom doen, anders dan met uuterlick
gelaet.

(De islamieten zijn echter ijveriger in de geloofsverbreiding)

fol. 12-18.

Ick sal goet doen, hoewel datter veele meenen, ja van dengeenen die langen tijt
op Amboyna door hebben gebracht, dat het al mooren sijn, die onder ’t gebiedt
van die van Hittoe staen, dat recht contrarie is, ende staende houw, datter geen
300 oprechte mooren op d’oversijde van Amboyna off Hietto en sijn; so segge
ick, dat de reste al heydenen sijn, daer wij sekerheyt ende kennisse van hebben;
doch door de mooren onder haer seer gearbeyt omme deselve soo veel moors
te maken alst mogelick is, ja hebben’t soo verre gebracht, ende in eenige dorpen
wel expresselick gecommandeert, dat uut ijder huys een manspersoon moet
proffessie maken van haer religie.

Sij soecken dagelicks alle aencomende jongelingen in de moorsche schoole te
trecken, namentlijck des orangcays kinders, die sij, wanneer sij een weynich
kennis hebben van de religie off ’t moorsdom, datelick met eenige qualiteyt ver-
sien, ’tsij dan met een modimschap, imman, kassijs off yets anders; dewelcke
in alle pitsiaringe geroepen worden, ja dickmael ’t meeste seggen hebben; die al-
le d'aencomelingen tot het moorsdom aenporren, ende soo iemant in gebreck
valt van niet te compareren, daer weten sij dan de boete van te eyschen, soodat
sich ider vreest van t’absenteeren. ’t Gaet soo slecht toe met haer leeraers, dat
dickmael niet een a voor een b en connen, doch werden des niettemin gerespec-
teert, wanneer de naem van soo een ampt hebben. Ondertusschen worden noch
dagelicks selve geleert ende sijn al voor goede leeraers geacht, die in’t haere wor-
den gemaintineert, door hanthavinge van den orangcays. Hebber gekent die
geen letter op pampier en connen setten, ja veel sijn der die gansch of niet en
connen lesen.

Javaensche meesters sullen sij gemeenelick maken te hebben, omme hare kin-
deren in de studie te onderrichten, gemerckt de Javanen gemeenlick alle lesen
ende schrijven connen. Soo maecken sij op ’t vertreck der joncquen eenige per-
soonen te houden omme haer tot schoolmeesters te dienen. Dewelcke ondertus-
schen, soo noch eenich overschot van haer cargasoentgen hebben alsmede
d’overblijfsel van haer vertreckende complicien bij haer houden, dat sij tot
groote advance middelertijt quijt worden, dat wel ende volcomentlick op den ge-
setten tijt doen betalen, daer de orangcays haer in assisteren ende maecken dat
sij naer haer wil gecontenteert worden, daer meer sorge voor dragende als voor
haer particulier. Voorders ’t proffijt dat deselve schoolmeesters van de school
hebben is heel weynich, soodat haer ’t vorige verhaelde proffijt meest doet blij-
ven; doch wel dat, soo wanneer het in’t mousson is, van ider jongen een barot,
oock sommige een half barot, dat is 5, nagelen crijgen, dat sij versamelen
ende dan wederom na Java vertrecken, soo dat van de Javanen bij haer in’t
eerste ’t moorsdom ingevoert is ende noch gecontinueert wort.

Dat men souw meenen, dat veel van dese mooren beter mooren sijn als Am-
boynesen aen’t casteel christenen, dat sij verre: want sij meer genegen sijn tot
het eten van verckenvleesch, als de christenen tot haer superstitien, die sij
