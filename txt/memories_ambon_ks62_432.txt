432                                     WILLEM FOCKENS, 30 september 1767

rijxdaalders daarenboven door den verkoper te betalen aan den fiscaal telkens
reyse als hij daar op geattrapeert word.

(De regelingen voor de scheepvaart van de burgerij; sinds 1683 is het Ambonne-
zen verboden naar Oost-Ceram te varen, dat wil zeggen voorbij Werinama)

fol. 575-576.

Maar de orangkayen landraden, van hier na elders vertrekkende, krijgen daar-
toe een pas zonder zegul, waarvoor zij niets betalen navolgens resolutie van den
10 april 1691. Omdat ten eenemaal buyten observantie was geraakt, ten
minsten bij de volkeren van Cerams binnencust, om van daar komende of der-
waarts terugkeerende met haar vaartuygen op geen andere negorij of plaatsen
aan te komen dan alleen daar ’s Compagnies opperhoofden, posthouders of in-
landsche schoolmeesters resideeren, ten fine hare passen daaraan bij aankomst
over te geven en de visitatie harer vaartuygen te ondergaan ter voorkoming van
nagulsluykerij en bij derzelver vertrek de pas wederom te vorderen, mits dat
daarop alvoorens aangetekend zij de tijd van de negotianten aankomst en ver-
trek en wat zij van het aangebragte verhandelt hebben, heeft men bij resolutie
van den 15 october 17642 tot een betere observantie van het voorenstaande ge-
resolveert, zo hier als op de buytencomptoiren en onderhoorige posten, bij de
kleyne passen uyt te drukken en bekent te doen stellen dat de negotianten geen
anderen plaatsen mogen aandoen als alleen de hooftplaats nog het district waar-
op de pas is luydende om die aldaar aan ’s Compagnies opperhoofden, residen-
ten, posthouders of schoolmeesters te vertonen en de visitatie te ondergaan op
peene van 5 rijxdaalders boete telken reyse te verbeuren voor de overtreding ten
behoeve van dengeenen die de calange komt te doen. Waarenboven circulair is
geordonneert, dat bij teruggave van de pas in dorso of op de rugge derzelve
moet worden aangetekent de dag van des handelaers aankomst en vertrek en wat
zij van het aangebragte aan den man geholpen of verkogt hebben, om also te
beter te weiren de slinkse wegen die door dese of geene tot het drijven van de
verboden sluykhandel mogten worden ingeslagen.

De binnenlandsche passen tot Hatuwe aan Cerams noordzijde worden niet
langer als voor twee maanden en alle de andere voor een en een halve maand,
vier a vijf weeken en minder tijd verleent, na de verafgelegentheyd der plaatsen,
tot den handel in zagoe, visscherij en wes meer. Na welker expiratie deselve bij
langer uytblijven moeten worden geprolongeert of vernieuwt.

(De vaart van burgers op de Sula en Nusapinyu eilanden; in 1715 bepaalde
de Hoge Regering dat de burgers totaal tweentwintig sloepen en veertien sam-
pans mochten hebben; momenteel zijn er acht sloepen, zes pancallangs, veertien
sampans en vijftien opgeboeide orembaais; de bepalingen voor de vaart op Ma-
kassar en Batavia; sinds 1754 mogen jaarlijks slechts zes burgervaartuigen op
Makassar rijst inkopen; de burgervaart moet goed in het oog gehouden worden

200. Niet aangetroffen.

201. VOC 3149 fol. 133-134.

202. VOC 3149 fol. 134.

203. VOC 916 fol. 1364-1409 dd. 11 januari 1715.
