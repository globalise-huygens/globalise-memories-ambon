ARTUS GIJSELS, 1621                                                                               75

mermeer mogen vercoopen, maer van den eenen vrindt op den anderen sterft,
waer onder oock wel slaven sijn. Wat hier van sij laet ick dengeenen oordelen
die’t beter weet.

Haren eet sweeren noemen sij mattecau, gelijck se oock doen dat se setten op
’tgene niet geerne vermindert en souden hebben, daer sij ongetwijfelt eenige be-
sweeringe over doen. Nochtans wort haren mattecau off eetdrancken, van d’een
ende d’ander toebereyt, dat se dan in’t lijff drincken, ende contrarie doende als
’tgene dat haer voor wort gehouwen, soo sal hij haer scade doen, waeruut blijckt
dat desen mattecau, die sij in’t lijff drincken, met ’tgene dat se yewers op setten,
geen gemeenschap heeft, hoewel eenderhande genoemt wort, want d’een is be-
sweringh ende ’t ander niet.

Hier sijn oock toovenaers, die sij swangies noemen, waervan ick een sonder-
ling gevoelen hebbe, soodat ick deselve nieuwers anders bij en weet te vergelij-
cken als bij degene die men in’t Nederlandt toovenaers noempt, off segt te we-
sen, gemerckt sij ’tselve gevoelen van dese swangies hebben. Maecken malcan-
deren wijs, dat dese hare hoofden bij nacht ende ontijde achter straet loopen,
neffens andere bueselingen meer, oock dat deselve swangies, wie het sij, connen
sieck maecken, pocken ende rappicheyt ende alle andere plagen connen aen-
doen, in sulcker voegen als men de toovenaers toeschrijft.

Sij gebruycken oock een manier van op den hoorn te blasen, dat in’t werck
wort gestelt, wanneer haer yets genomen is ende ’tselve weder begeeren; oock
van andere dingen, daer aen getwijfelt wort ende sekerheyt van begeeren, over-
sulcx den hoorn doen blasen. Waervoor sij bevreest sijn, ende haer voor laten
staen, soo se haer schult niet en bekennen, swangies te sullen worden, dat sij vol-
comelijck gelooven ende niet en sullen verholen houden, soo'semaer en weeten
dat het blasen haer aengaet, dat genoech tot haren ooren comt.

’t Is gebeurt in’t jaer anno 1616 dat den orangcay van Tavierens dochter, sijn-
de de suster van een van de Amboynesche jongens, die in Nederlant geweest
sijn, welcke dochter ondertrout was met een seecker jongman, die ondertus-
schen dat se noch op ende neder gingen, verstont dat sijn bruyt haer te buyten
hadde gegaen met een ander jongman, dat hij haer voorhielt, ’twelck sij ontken-
de. Nu, om sekerheyt te hebben, heeft hij haer gedreygt met den hoorn, d’welck
sij niet en wilde gelooven voordat het in’t werck wiert gestelt; in somma, sij be-
kende dat se haer met twee jongmans te buyten hadde gegaen, ende dat alleen
uut vreese, soo sij’t geswegen hadde, een swangie soude hebben geworden, die
sij uutdermaten seer haten, ende liever willen sterven als een swangie sijn; in
somma, dit houwelick was aff ende ijder nam sijn poppegoet weder.

Die swangies genaemt sijn, off van ’t geslachte des swangies, worden seer ge-
haet; sullen met deselve niet licht trouwen, maer blijven gemeenlick hoeren. Soo
niet, moeten haer heel wel weten voor te doen, waerdoor sij te mets een jongman
weeten te becoren: anders mogen sij voor al haer leven ongetrout blijven. Dit
raeckt soo wel de manspersonen als vrouwen.

Wanneer yemant met sulcx belast wort, soo sij haer ontschuldigen, moeten
hun purgeren met heet loot, dat se haer in de handt gieten; oock moeten sij de
hand in siend’ heeten olij steecken. Wie heeft sijn leefdage van diergelijcke rigo-

33. Martinyu, zoon van Antonio orangkaya Tawiri, ging in 1607 met Cornelis Matelief
naar Nederland en keerde in 1611 terug.
