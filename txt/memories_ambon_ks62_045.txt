ARTUS GIJSELS, 1621                                                                                            45

stercxste niet en sijn, als oock den brandt seer licht onderworpen sijn. Haren
rijckdom bestaet in gout, dat slecht is, alsoo’t haer goutsmeden seer verval-
schen. Realen weten sij oock wel dat niet en verscimmelen. Voorts de reste in
gongen ende cleeden, dat sij tsamen packen ende in’t geberchte, onder clippen
ende andere drooge plaetsen, sullen t’schuyl steken, daer sij soo weynich hul-
pers toe sullen roepen als’t mogelijck is; dickmaels blijft dit goet in den aert-
schen afgront door versterven versteken ende verdelge’t.

D’Amboynesen sijn sonderlinge niet diefachtigh, waerover weynich off geen
clachten en comen. Al waer’t, dat iemant met een sack vol gout bij dach of bij
nacht bij de straet gingh, so en sal niemant den minsten penninck, off een greyn
desselfs, daer van vermindert worden. Sij en maken oock geen aenslagen van
hier off daer bij nacht in de huyse te breken, off binnen de paggers te gaen ste-
len, daer men in’t minste niet over te clagen en heeft. Dat ick soude seggen, dat
haer de wroeginge der conscientie sulcx doet naerlaten, en doen ick niet, maer
gelooff eer, dat de vrees van geattrappeert te worden haer in sulcx naelatich
maeckt. Oock soude men mogen seggen, dat se hun souden vergroten met haer
nagebueren goet, gemerckt hetselve in’t geberchte ende niet in besloten kisten
wordt bewaert; hiervan wort soo weynich gehoort sulcxs te geschieden, dat het
ongelooffelick schijnt; van malcanderen te verminderen dat en doen sij niet.

Wanneer dit vaertuych in zee is, daermet sij gaen negotieren, soo op d’een als
op d'andere voorgenoemde plaetsen, laten sij haer vrouwen thuys, die ondertus-
schen voor haer sorge dragen met bidden ende offrande te doen, dat het haer
wel ga ende goet proffijt mogen doen. Maecken dickmael cleyne praukens, ee-
nen voet groot, van gabbegabben; oock nemen se wel de buytenste bolster van
een calappesnoot, in forme als een prau, in somma, yets dat drijft, ende bijnaer
een prau gelijck wil sijn, dat sij in’t water setten bij avont, steeckende daer eeni-
ge dammer-vierkens in op, waerbij sij te mets wel eenige correls rijs leggen, wat
sagou of broot, eenige kaskens, dat haer gelt is; dit stieren sij soo in zee ende
laten’t metten lantwint in zee drijven; dit meenen sij haren goetgunstigen goet
sal doen op hun reys. Dit sijn wel heydensche superstitien, maer nochtans meest
mooren, die’t in’t werck stellen. Van sulcks ende diergelijcken sullen wij hier na
breder verhalen.

Van haer goetheyt ende quaetheyt ende van haren aert.

D’Amboynesen sijn uut der maten vreesachtich; weynich vint m’er onder haer
dat goede soldaten sijn, daer sij dan veel off houwen, ja soude desulcke op hun-
ne handen dragen; deselve verheffen se met hun daechlicxs loff ende eer na te
geven, tot in den hemel toe, daer se oock niet weynich moets op en dragen.

Wanneer se met malcanderen questie crijgen, ja, al is deselve heel groot, soo
en sal ’t tusschen haer in’t particulier met geen geweer off vuystslagen gewroken
worden, maer kijven tegens malcanderen als vrouwen, daer sij haer mans noch-
tans verre in te boven gaen.

De vrouwen sullen dickmaels haer mans questie opnemen ende met sijn par-
tij’s vrouwe gaen kijven, waer dan sulcken batementspel omgaet, dat wonder
om sien is. Sullen malcanderen niet licht ofte weynich slaen, soodat se anders
niet en doen als kijven, staende een steenworp van malcanderen, danssende ende
springende als of se uutsinnich waren, loopende somwijlen tot malcanderen in
