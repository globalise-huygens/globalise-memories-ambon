32                                                                                            ARTUS GIJSELS, 1621

ende voor haer hoetouwten off rocken, dat, naer haeren doen ende ’t gereet-
schap sij daer toe gebruycken, redelijker wijse wel gemaect is, sijnde ’tselve
langdurich ende uuttermaten sterck.

De sommige connen oock heel aerdich nayen, daer se seer langsaem in sijn;
doch laten’t haer wel betalen: connen voor een hemdt, dat wel gemaect is, twee
ofte drij realen doen betalen; dit is alsdan curieus gemaeckt, dat het met eeren
een prins soude mogen aentrecken. Voor de slechte een halven reael, meest door
den banck een reael van achten; weeten oock heel aerdich linnen cussenbladen
te sticken met loofwerck.

Wanneer’t in’t mousson is om tuynen te maecken, soo moeten de vrouwen
oock met, welverstaende de vrouwen van de gemeene lieden, die haer handen
dan wel ’t meeste moeten uutsteken. Soo wanneer de man de boomen ende
struycken met een lang mes, daertoe dienende, heeft omgehouwen, soo moet sij
de plaets voorts suyver ende claer maecken. Deselve ruychte wort bij haer meest
gebrant in de tuynen, daer met het ongedierte verdreven wort ende d’assche daer
naer dient tot mist. Dit lant alsoo geprepareert sijnde wort besaeyt ende beplant;
laeten’t alsoo leggen totdat de vrucht, ’tsij dan wat dat het is, erten, boonen,
rijs off eenige andere wortelen, rijp sijn ende ’tselve daer vandaen halen; in’t
weder keeren naer huys moet de vrouwe eenen bosch hout op den hals nemen,
soo groot als se dragen can.

Wanneer de mans in’t bosch gaen om canarie, dat sijn Amboysche amande-
len, te plucken, daertoe hij boven in den boom climpt ende deselve mette tacx-
kens aff snijt, gelijck men in Europa de nooten pluckt, soo moeten de vrouwen
deselve benede waer nemen ende van de steel plucken ende daer naer onder
d’boom craecken, soo der noch eenige in den bolster blijven, gelijck sij se dik-
wils met nemen om lang goet te houwen ende soo in den roock hangen; deselve
moeten de vrouwen oock naer huys dragen, dat haer vrij wat swaer valt, wan-
neer’t in desen tijt is, gemerckt al vrij wat lange duert; in somma, dat de vrou-
wen werck genoch hebben ende weynich leedich uut ’t bosch comen.

Voorder wanneer sij in’t bosch niet te doen hebben, soo blijven se bij huys,
gouverneeren hun huys, kinders ende slaven. Men sal d’Amboynesche vrouwen
weynich hier ende daer vinden clappen ende snappen ofte uutgaen, anders dan
dat se des morgens ende ’s avonts naer de reviere gaen om haer lichaem te was-
schen ende te reynigen, dat sij weynich off nimmermeer en sullen versuymen.
Dit is ten deele van der vrouwen handel.

Wat de mans ter hant trecken.

De manspersoonen maken selver hare huysen, daertoe sij alles dienende uut het
bosch halen, sonder dat hun de vrouwen daer in’t minste toe helpen; oock ma-
ken deselve sonder hulpe van iemant, ofte tensij dat hij slaven heeft. Tot dese
bouwinge der huysen weten se haer selven wel te voegen, ’tselve maeken oock
becnopt ende wel, daer sij langh met besich sijn, sij binden ende pinnen ’t heele
huys aen malcanderen, gelijck se oock doen hare corrocorren ende prauwen.

Ter merckt en brengen sij sonderlinge niet, off ’t en sij touwaeck, arack, kie-
lang, verkens, als oock wel sagouw ende visch met prauwen, anders en wete ick
niet dat se sonderlinge iets op de merckt te vercoopen brengen.

Sij maken oock daegelicks, soo wel die van’t geberchte als die van’t strant,
