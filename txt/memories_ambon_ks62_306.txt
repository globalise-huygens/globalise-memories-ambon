306                                  BALTHASAR COYETT, 23 februari 1706

Maar aan andere die eenig gebreck aan haar corcorren hadden of iets ter verbe-
teringe van hare negorijen te verrigten hadden, heb ik toegestaan te mogen thuys
blijven, mits ieder corcorre voor d’E. Compagnie brande een calkoven van ten-
minsten 25 vaam in de ronte, gelijk hier voor nog eens gesegt is. En als sij
daarin gemanqueert hebben, hebben sij nog eene moeten branden of wel enige
boete aan den fiscaal geven. Dog zij zouden altoos nog liever een matige boete
willen geven dan de hongij doen, maar ik heb daarin niet willen condescendee-
ren, maar gesegt: gij siet dat ik altoos de hongij selver doe en de billikheyt ver-
eyscht dat gij dan niet thuys en blijft.

Ik heb hier een quaad gebruyk gevonden, namentlijk dat de crediteuren, als
sij hare debiteuren of derselver borgen uytgewonnen hadden en nog geene vol-
doeninge erlangden, die voor een korten tijd in het stadhuys met een ordonnan-
tie van den gouverneur op haar appointementen in gijselinge sonden en de
kosten inmiddens oploopende en nog geene betalinge volgende, wierden zij (of
zij oud, afgeleevt en onbequaam waren of niet om eenigen dienst te doen) om
hare crediteuren van die ongelden te ontlasten aan de gemeene werken tot laste
van de Compagnie gestelt. ’Twelk bij mij mede indertijd ondervonden zijnde,
soo heb ik daarin voorsien met in de ordonnantien aan den sergeant-marinjoe
te stellen, mids dat die persoonen tot werk bequaam sijn, anders niet, want de
crediteuren om hare debiteuren te quellen bragten de Compagnie maar op on-
costen.

(Het was te wensen dat de maten voor het wegen van rijst, graan etc. op alle
Aziatische kantoren van de V.O.C. hetzelfde waren; op de secretarie zijn com-
pendia te vinden van de positieve ordres van Batavia voor Ambon en van het
bestuur te Victoria voor de Ambonse buitenkantoren; in het verleden hebben de
gouverneurs de negotie en de militie te veel aan respectievelijk de opperkoop-
man en de kapitein overgelaten; de boekhouding van de buitenkantoren; de
werkzaamheden van de gouverneur; de taken van de belangrijkste compagnies-
dienaren; de taak van de fiscaal is te zwaar; in het verleden hebben de secretaris-
sen van politie zich niet altijd goed van hun taak gekweten; de gouverneur moet
hierop beter toezicht houden; Dirk Rausscher, de resident op Buru, is aange-
klaagd door het volk van Tomahu; beoordeling van het middelbaar Compagnies
personeel; op dit moment heeft de V.O.C. op Ambon slechts de beschikking
over n sloep; correspondentie met Batavia, andere gouvernementen en buiten-
kantoren; zegelstempels bij de administratie in gebruik; besluit)

59. p.298.
60. Niet aangetroffen.
